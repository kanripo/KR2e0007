# -*- mode: mandoku-view; -*-
#+TITLE: 渚宮舊事
#+DATE: 2015-08-24 22:30:01.668049
#+PROPERTY: ID KR2e0007
#+PROPERTY: BASEEDITION WYG    
#+PROPERTY: JUAN 提要
<pb:KR2e0007_WYG_000-1a>¶
欽定四庫全書　　　　　史部五¶
　渚宫舊事　　　　　　　雜史𩔖¶
　　提要¶
　　　　(臣/)等謹按渚宫舊事一卷補遺五卷一名渚¶
　　　　宫故事唐余知古撰結銜稱将仕郎守太子¶
　　　　校書里貫則未詳也其書上起鬻熊下迄唐¶
　　　　代所載皆荆楚之事故題曰渚宫渚宫名見¶
　　　　左氏傳孔頴達疏以為當郢都之南盖楚成¶
<pb:KR2e0007_WYG_000-1b>¶
　　　　王所建藥史太平寰宇記則以為建自襄王¶
　　　　未詳何據也書本十卷唐藝文志著于録此¶
　　　　本惟存五卷止于晉代考晁公武郡齋讀書¶
　　　　志載渚宫故事十卷則南宋之初尚為完本¶
　　　　至陳振孫書録解題所言已與今本同則宋¶
　　　　齊以下五卷當佚于南宋之末明陶宗儀説¶
　　　　郛節鈔此書十餘條晉以後乃居其七疑從¶
　　　　𩔖書引出非尚見原本也唐書藝文志載此¶
<pb:KR2e0007_WYG_000-2a>¶
　　　　書註曰文宗時人又載漢上題襟集十卷註¶
　　　　曰段成式温庭筠余知古則與段温二人同¶
　　　　時倡和此書皆記楚事其為游漢上時所作¶
　　　　更無疑義陳氏以為後周人已屬訛誤通考¶
　　　　引讀書志之文併脫去余字竟題為唐知古¶
　　　　撰則謬彌甚矣今仍其舊為五卷其散見於¶
　　　　他書者别輯為補遺一卷附録于後焉乾隆¶
　　　　四十五年十月恭校上¶
<pb:KR2e0007_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
